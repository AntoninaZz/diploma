# Помічник орхомана 
– це мобільний застосунок для людей, що професійно й у рамках хобі займаються вирощуванням кімнатних декоративних рослин роду фаленопсис. Застосунок призначений полегшити класифікацію орхідей на сорти за зовнішнім виглядом шляхом опитування, а також автоматизувати розрахунки дозування добрив й інших препаратів для догляду за квітами.

## Опис роботи програмного продукту (інструкція користувача)

Мобільний застосунок надає користувачам зручний доступ до інформації про сорти орхідей фаленопсис та засоби догляду за ними. З головного екрана можна перейти до розділу каталогу сортів, де розміщені всі доступні сорти орхідей фаленопсис. Натисніть на будь-який сорт у каталозі, щоб отримати детальні відомості про особливості квітки, походження назви сорту, та інші цікаві деталі. 
У верхній частині екрана каталогу сортів розташована кнопка пошуку, яка відкриває сторінку з опитуванням для знаходження сортів за їхніми назвами, як основними, так і альтернативними, або за зовнішнім виглядом квітки. Пошук за назвою здійснюється без урахування регістру літер. Для визначення сорту власної орхідеї можна скористатися спеціальним опитувальником, у якому необхідно вказати параметри квітки, такі як діаметр, колір, наявність аромату, розгалуженість квітконоса та інші характеристики. Після введення даних та натискання кнопки «Визначити сорт» застосунок аналізує введену інформацію та надає результати з відсотком відповідності знайдених сортів заданим параметрам.
З головного екрана також можна перейти до розділу препаратів, де представлено каталог засобів для догляду за орхідеями, що включає фунгіциди, інсектициди, добрива та інші препарати. Виберіть потрібний препарат, щоб побачити опис, інструкції з використання та рекомендації з дозування. Нижче можна розрахувати дозування обраного препарату на бажаний об’єм води. Для цього передбачено повзунок, за допомогою якого можна встановити об’єм води від 0 до 5 літрів, що буде використано для приготування розчину. На основі обраного об’єму води та рекомендованої концентрації застосунок автоматично розрахує необхідну кількість препарату і відобразить результат розрахунку на екрані. За необхідності можна відкоригувати рекомендовану концентрацію препарату в текстовому полі.  При цьому автоматично викликається числова клавіатура для зручності.
Загалом застосунок забезпечує інтуїтивно зрозумілий та зручний інтерфейс, що дозволяє швидко отримувати необхідну інформацію, здійснювати розрахунки та доглядати за орхідеями із максимальним комфортом.
У разі технічних проблем зі з’єднанням, неможливості завантажити певну сторінку чи інших помилок застосунок відображатиме відповідне повідомлення про помилку. 
Відеодемонстрацію роботи застосунку на різних платформах можна переглянути за посиланням: https://drive.google.com/file/d/1pm6AJuxE4gnNs2gQtMhlC7jbX_p2nJOq/view?usp=sharing
